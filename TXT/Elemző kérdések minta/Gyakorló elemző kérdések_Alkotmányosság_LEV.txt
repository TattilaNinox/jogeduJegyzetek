1. Az Országgyűlés a következőképpen módosítja az Alaptörvény rendelkezéseit: 
S) cikk (1) Alaptörvény elfogadására vagy az Alaptörvény módosítására irányuló javaslatot a 
parlamenti cikluson belül egy alkalommal a köztársasági elnök, a Kormány, országgyűlési 
bizottság vagy országgyűlési képviselő terjeszthet elő. 
(2) Alaptörvény elfogadásához vagy az Alaptörvény módosításához az országgyűlési képviselők 
kétharmadának a szavazata szükséges. 
 
Értékelje, hogyan érinti a fenti módosítás az alkotmányozó és az alkotmánymódosító hatalom 
mozgásterét, valamint az Alaptörvény stabilitását! 
 

 
 
2. Az Országgyűlés a következőképpen módosítja az Alaptörvény rendelkezését: 
26. cikk (2) A hivatásos bírákat - sarkalatos törvényben meghatározottak szerint - a köztársasági 
elnök nevezi ki. Bíróvá az nevezhető ki, aki a harmincadik életévét betöltötte. A Kúria elnöke és az 
Országos Bírósági Hivatal elnöke kivételével a bíró szolgálati jogviszonya az általános öregségi 
nyugdíjkorhatár betöltéséig az igazságügyért felelős miniszter általi felmentéséig állhat fenn. 
 
Mely alkotmányos alapelv érvényesülése kapcsán és hogyan értékelhető a bírák jogállása, 
illetve a bíráskodás alkotmányos helyzete tekintetében a fenti fiktív módosítás? Válaszában 
hivatkozzon az irányadó magyar alkotmányos gyakorlatra is! 
 
 
 
 
3. Az Országgyűlés a következőképpen módosítja az Alaptörvény rendelkezéseit: 
S) cikk (2) Alaptörvény elfogadásához vagy az Alaptörvény módosításához az országgyűlési 
képviselők kétharmadának egybehangzó szavazata szükséges. Alaptörvény elfogadásának 
feltétele, hogy azt a szövegének jóváhagyásáról szóló érvényes és eredményes országos 
népszavazás erősítse meg. 
 
Értékelje, hogyan érinti a fenti módosítás az alkotmányozó és az alkotmánymódosító hatalom 
mozgásterét, valamint az Alaptörvény stabilitását! 
 

 
4. Az Országgyűlés a következőképpen módosítja az Alaptörvény rendelkezéseit: 
S) cikk (5) Nem megengedett az Alaptörvény olyan módosítása, amely lehetővé teszi 
Magyarország címerének, zászlajának, himnuszának és nemzeti ünnepeinek meghatározására 
vonatkozó szabályok megváltoztatását. 
 
Értékelje, hogyan érinti a fenti módosítás az alkotmányozó és az alkotmánymódosító hatalom 
mozgásterét, valamint az Alaptörvény stabilitását! 
 



 
5. Az Országgyűlés a következőképpen módosítja az Alaptörvény rendelkezéseit: 
26. cikk (1) A bírák függetlenek, és csak a törvénynek vannak alárendelve, ítélkezési 
tevékenységükben nem utasíthatóak. A bírákat tisztségükből csak sarkalatos törvényben 
meghatározott okból és eljárás keretében lehet elmozdítani. A bírák nem lehetnek tagjai pártnak, 
és nem folytathatnak politikai tevékenységet. 
 
Mely alkotmányos alapelv érvényesülése kapcsán és hogyan értékelhető a bíráskodás 
alkotmányos helyzete tekintetében a fenti fiktív módosítás? Válaszában hivatkozzon az 
irányadó magyar alkotmányjogi gyakorlatra is! 
 
 
 
6. Az Országgyűlés a következőképpen módosítja az Alaptörvény rendelkezéseit: 
S) cikk (2) Alaptörvény elfogadására a nép által e célra közvetlenül megválasztott Nemzeti 
Alkotmánytanács jogosult, a Nemzeti Alkotmánytanács jelenlévő tagjai kétharmadának a 
szavazatával. Az Alaptörvény módosításához a jelenlévő országgyűlési képviselők 
kétharmadának négyötödének a szavazata szükséges. 
 
Értékelje, hogyan érinti a fenti módosítás az alkotmányozó és az alkotmánymódosító hatalom 
mozgásterét, valamint az Alaptörvény stabilitását! 
 

 
7. Az Országgyűlés a következőképpen egészíti ki az Alaptörvény rendelkezéseit: 
24. cikk (8) Az Alkotmánybíróság tizenöt tagból álló testület, amelynek tagjait az Országgyűlés az 
országgyűlési képviselők kétharmadának szavazatával tizenkét évre választja. Az alkotmánybírót 
az igazságügyért felelős miniszter javaslatára - indokolt esetben - a miniszterelnök menti fel. Az 
Országgyűlés az országgyűlési képviselők kétharmadának szavazatával az Alkotmánybíróság 
tagjai közül elnököt választ, az elnök megbízatása az alkotmánybírói hivatali ideje lejártáig tart. 
Az Alkotmánybíróság tagjai nem lehetnek tagjai pártnak, és nem folytathatnak politikai 
tevékenységet. 
 
Mely alkotmányos alapelv érvényesülése kapcsán és hogyan értékelhető az alkotmánybírák 
jogállása, illetve az alkotmánybíráskodás alkotmányos helyzete tekintetében a fenti fiktív 
módosítás? Válaszában hivatkozzon az irányadó magyar alkotmányos gyakorlatra is!